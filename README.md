# Butikssalgssystem til KøkkenFanatikeren
Dette projekt omhandler udviklingen af et butikssalgssystem til det fiktive firma KøkkenFanatikeren Aps, en virksomhed der forhandler kvalitetskøkkener både i en fysisk butik og en webshop. Virksomheden har oplevet udfordringer med manglende sammenhæng mellem den fysiske butik og webshoppen, hvilket har ført til kundeflugt til webshoppen. Dette skyldes blandt andet et ineffektivt bestillingssystem, der ikke kan opdatere prisen på køkkener i realtid.

Formålet med projektet er at udvikle et nyt og forbedret butikssalgssystem, der kan bidrage med forretningsværdi til KøkkenFanatikeren. Systemet skal kunne strømline arbejdsprocessen og holde den fysiske butiks oplysninger opdaterede, samtidig med at det skaber en bedre kundeoplevelse og øger salget i den fysiske butik.

Følgende projekt blev lavet under vores første semester af Johanne, Mikkel, Thomas og Esben.
